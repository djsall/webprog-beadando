<nonprofit>
	<div id="imgCont">
		<img src="https://www.karitativ.hu/wp-content/uploads/2020/01/top1%C3%BAj-1.jpg" alt="logo">
	</div>
	<div id="mainContent">
		<h1>
			Üdvözlünk honlapunkon!
		</h1>
		<p>
			Jelenleg az Ételt az Életért (Food for Life) Szegényélelmezési és Mentálhigiénés Program honlapján jársz.
		</p>
		<p>
			Alapítványunk 1999 óta működik, hátrányos helyzetű, rászoruló személyek, családok ingyenes ételosztás útján történő megsegítésével foglalkozik országszerte. Célunk, hogy a szegénységben élő, mindennapi étkezésükről önerőből gondoskodni nem tudó rászorulók, valamint természeti katasztrófák áldozatai számára megfelelő minőségű és mennyiségű élelmet biztosítsunk, és ezzel hozzájáruljunk hátrányaik csökkentéséhez, illetve azok további növekedésének elkerüléséhez.
		</p>
		<p>
			Az általunk kiosztott ételek mennyisége évről évre növekszik, a gazdasági válság lakosság életszínvonalára gyakorolt egyre mélyülő hatása miatt. Tevékenységünk által sok-sok nehéz sorsú családban nevelkedő gyermek, idős, eladósodott, vagy álláskereső ember kerülheti el az alultápláltság, sok esetben az éhezés veszélyét.
		</p>
		<p>
			Mottónk: „Testi-lelki egészség”, hisz mindennapos tevékenységünk során célunk túlmutat a gyomor megtöltésén. Azon túl, hogy a meleg étel kézzelfogható segítséget jelent egyes embereknek, társadalmunk általános életminőségén, táplálkozási szokásain az egymás iránti tolerancia bemutatása által kívánunk javítani.
		</p>
		<a href="https://www.karitativ.hu/">Eredeti oldal</a>
	</div>
</nonprofit>
